<!DOCTYPE html>
<html lang="mzo">
<head>
    <meta charset="UTF-8" />
    <meta name="viewport" content="width=device-width, initial-scale=1.0">
    <title>WATSAN Guideline</title>
    <link href="styles.css" rel="stylesheet"/>
</head>
<body>
    <!-- Page zawng zawng awmna container -->
    <div class="fullpage-container">

        <!-- ===== PAGE 1-NA TAN SECTION HRANG ===== -->
        <section class="page" id="page-1">
            <div class="content">
                <h3 class="not">No. Q.11011/2/2008-PHE<br>GOVERNMENT OF MIZORAM<br>PUBLIC HEALTH ENGINEERING DEPARTMENT</h3>
                <h3 class="noti">Notification</h3>
                <h4 class="date">Dated Aizawl, the 11th April, 2023</h4>
                <p>Lushai Hills District (Village Council) Act 1953, Chapter III, Para 23-nain thuneihna a pek ang leh Jal Jeevan Mission (Chhungtin hnenah tui) hlawhtlinna’na hnathawh kaihhruaina Chapter - 5 (5.4) ni 21.12.2019 ațanga hman tan dung zuiin, hei hian Notification No. Q-11011/2/2008-PHE dt. 11th September, 2019 chu a luahlan nghal bawk a, Mizoram Larsap chuan Mizoram Decentralization of Water Supply and Sanitation-in Rural Villages and Habitations, 2023 kaihhruaina hi a hnuaia mi ang hian chhuah a rem ti ta a ni:</p>
           <h4 class="txt 1">1. Thupui, a huam chin leh hman țan hun tur</h4>
           

            <p>(1) Heng Kaihhruainate hi a hmingah chuan 'Mizoram Thingtlang Khua leh Khawsiper Tui Pek leh Invawn Thianghlim Kawnga Thuneihna Semzai Kaihhruaina 2023' tih a ni ang.</p>
            <p>(2) Hengte hi Mizoram chhung thingtlang khua leh khawsiper atan a hman a ni ang.</p>
            <p>(3) Hengte hi hmang tur chuan Sawrkar thu chhuah ni atanga hman țan tur a ni ang.</p>

            <h4 class="text 1">2. Hrilhfiahna</h4><!--  Introduction -->
            
            <p>Heng thute hi thu dang a awm a nih loh chuan:</p>
            
            <p>(1) 'Competent Authority' awmzia chu PHE Department hnuaia Division Office hmun (post) chelh lai Executive Engineer a ni.</p>
            <p>(2) 'Department' awmzia chu Public Health Engineering Department (PHED) a ni.</p>
            <p>(3) 'Government' awmzia chu Mizoram Sawrkar a ni.</p>
            <p>(4) 'Habitation' awmzia chu thingtlang khawsiper mihring chenna.</p>
            <p>(5) 'NGO' awmzia chu Non-Governmental Organisation, Mizoram Societies Registration Act hnuaia inziak lut.</p>
            <p>(6) 'O&M' awmzia chu tuilak leh invawn thianghlim hna thawh zawh tawh enkawl zui (Operation leh Maintenance).</p>
            <p>(7) 'WATSAN Committee' awmzia chu Village Water & Sanitation Committee a ni.</p>
            </div>
        </section>

        <!-- ===== PAGE 2-NA TAN SECTION HRANG ===== -->
        <section class="page" id="page-2">
            <div class="content">
                <h4>3. Village WATSAN Committee din dan</h4>
                <p>(1) Thingtlang khaw tin leh khawsiper mihring chenna khua apiangah...</p>
                <p class="office">Office Bearers:</p>
                
                <!-- Office bearer list siam ṭhat dan -->
                <div class="item">
                    <p class="office">(i) Chairman:</p>
                    <div class="nihna">
                      <p>Village Council President (VCP) Ex-Officio.</p>
                </div>
                </div>
                <div class="item">
                    <p class="office">(ii) Secretary:</p>
                    <div class="nihna">
                    <p>Branch YMA aiawh emaw a tlukpui Tlawmngai Pawl dang aiawh.</p>
                </div>
                </div>
               <div class="item">
            <p class="office">(iii) Treasurer:</p>
            <div class="nihna">
              <p>Mizoram Hmeichhia Insuihkhawm Pawl (MHIP) aiawh emaw a tlukpui Tlawmngai Pawl dang aiawh.</p>
             </div>
             </div>
        <div class="item">
            <p class="office">(iv) Fin. Secretary:</p>
            <div class="nihna">
              <p>Sikul Zirtirtu.</p>
             </div>
             </div>
             <p class="office">Members:</p>
             <p>(i) Village Council aiawh ațangin pakhat - Ex-Officio member.</p>
             <p>(ii) PHED ațangin Junior Engineer pakhat - Ex-Officio member.</p>
            <p>(iii) Social Welfare Department aiawh pakhat.</p>
            <p>(iv) Khaw chhung emaw khawsiper atangin Tlawmngai pawl nghet leh rintlak aiawh mi pakhat theuh.</p>
             <p>(v) Health & Family Welfare Department aiawh mi pakhat.</p>
            <p>(vi) Khaw chhung emaw khawsiper atangin Swachhagrahi pakhat emaw a aia tam</p>
            <p>(vii) Khaw mipui zing ațangin, tuilak enkawl leh invawn thianghlim lama tawnhriat nei tha, mi taima leh remhria mi pahnih aia tam lo.</p>
             <p>(2) WATSAN Committee Office Bearers leh member-te hun chelh chhung hi kum 1 (khat) a ni ang, chutih mek lai chuan Chairman hi chuan sawrkarin village council chelh hun chhung a bituk ang zelin a chelh chhunzawm zel thung ang. Khaw mipui hian kalphung nghet, tualchhung mahnia ro inrelna tha an neih sa anga tualchhung mite'n inlungrual a thutlukna an siam thei a nih chuan WATSAN Committee an din thei bawk ang. Hun kar laklawhah hmun ruak a awm chuan Committee-in hun laklawh chhung atan member thar a ruat thei ang.</p>
              <p>(3) WATSAN Committee chu a tam thei ang ber an inhmukhawm thin tur a ni a, a tlem berah thla 3 (thum) danah vawi khat tal an inhmukhawm tur a ni.</p>
             <p>(4) WATSAN Committee meeting-ah hian member hmun 3-a thena hmun 1 an tlin chuan ro an rel thei ang.</p>

            </div>
        </section>
        
        <!-- ===== PAGE 3-NA TAN SECTION HRANG ===== -->
        <section class="page" id="page-3">
            <div class="content">
             <h4 class="text 1">4. WATSAN Committee inchinfel dan</h4>
             <p>Village Council pahnih emaw, a aia tam awmna khua chuan Village WATSAN Committee hmun khata chhun fin chu Joint Village Council hma laknain a chunga para 3-na clause (1), (2), (3) leh (4) leh Para 5-na clause (1), (2), (3) leh (4)-in tih tur leh thawh tur a tuk ang hian WATSAN Committee a din thei ang.</p>
             
                <h4>5. Office Bearer-te tih tur leh chanvo</h4>
                <div class="item">
                    <p class="office">(1) Chairman:</p>
                    <div class="nihna">
                        <p>(i) WATSAN Committee meeting zawng zawng a kaihruai thin ang.</p>
                        <p>(ii) WATSAN Committee inkaihhruaina leh tih tur ruahman chungchangah thuneihna a nei ang.</p>
                       <p>(iii) Chairman awm loh changa Chairman aiawh zo tur member atangin a ruat thei ang.</p>
                      </div>
                    </div>
                 <div class="item">
                      <p class="office">(2) Secretary:</p>
                     <div class="nihna">
                        <p>(i) State Sawrkarin inkaihhruaina a chhuah ang zelin Committee tih turte a kalpui thin ang.</p>
                        <p>(ii) Chairman thurawn angin WATSAN Committee meeting a ko thin ang a, meeting thurel leh thil pawimawh chhinchhiah ngai zawng zawng file leh register-ah fel takin a vawng tlat tur a ni. Thu kal lam leh haw lam hriattirna pek ngai zawng zawng chu a hun takah a tichhuak thin ang. Tih tur a awmin Committee aiawhin a țul angin hma a la thin ang.</p>
                       <p>(iii) WATSAN Committee ngaihtuah ngai thil awm apiang rang takin Chairman a hriattir thin ang.</p>
                       <p>(iv) WATSAN Committee Member-te dinhmun a vawng tharlam thin tur a ni.</p>
                      </div>
                      </div>
                <div class="item">
               <p class="office">(3) Treasurer:</p>
               <div class="nihna">
           <p>(i) WATSAN Committee sum uluk taka chhinchhiah leh sumfai him taka vawn chu a mawhphurhna a ni ang.</p>
           <p>(ii) Finance Secretary nen sum dik leh fel taka vawn chungchangah mawh an phur dun ang.</p>
           </div>
           </div>
         <div class="item">
               <p class="office">(4) Finance Secretary:</p>
           <div class="nihna">
         <p>(i) WATSAN Committee sum dinhmun fel takin a vawng ang a, State Sawrkarin thupek leh kaihhruaina a duan ang dungzui zelin sum lak luh leh hmanna felfai takin a chhinchhiah ang.</p>
          <p>(ii) Pawisa lut leh chhuakte amah kaltlanga tih vek tur a ni.</p>
          <p>(iii) Pawisa lut leh chhuak fel taka chhinchhiah kawngah Treasurer nen mawh an phur dun ang.</p>
             </div>              
           </div>
          </div>
        </section>

        <!-- ===== PAGE 4-NA TAN SECTION HRANG ===== -->
        <section class="page" id="page-4">
            <div class="content">
              <h4 class="text 1">6. WATSAN Committee thar</h4>
            <p>Village Council chuan Village Council siam ni ațanga thla hnih (2) chhungin WATSAN Committee thar a din ang.</p>
            
            <h4 class="text 1">7. WATSAN Committee leh Chhunfin WATSAN Committee hnathawh dan tur</h4>
            <p>WATSAN Committee chuan neitu thinlung puttir tur te, tui tlan hnar vawn him tlat te, tui lak hna leh invawn thianghlim hna thawh tawhte tlo taka a awm theihna'n a enkawl zuina tur sum ruahmante chu a tih tur a ni. He Committee hian tui lak, tui sem, fai leh thianghlimna tih phuisui zelna kawngah khawtlang mipui zirtirin a kaihruai tlat tur a ni, hetiangin:</p>
            <div class="item">
       <p class="office">(1) Tui pek (Water Supply)</p>
         <div class="nihna">
           <p>(i) WATSAN Committee chuan tui lak hna ruahman leh ngaihtuah, vil zui leh tha taka enkawl chungchangah mawh a phur ang.</p>
           <p>(ii) WATSAN Committee chuan rualkhai thei ang berin mipui hnenah tui a sem thin ang.</p>
           <p>(iii) WATSAN Committee chuan an tui hlan thianghlim dan ngun takin a vil reng tur a ni a, hriselna khawih pawi thei lakah a him leh him loh enfiahna record mumal takin a vawng tur a ni.</p>
           <p>(iv) WATSAN Committee chuan tui lak enkawlna hmanraw mamawh ngaihtuah leh siam that hna a thawk thin ang.</p>
           <p>(v) WATSAN Committee chuan an tui lakna tha taka an enkawl theihna'n 'Tui chhiah' lak tur chin a siam ang. He 'Tui chhiah' tling khawm hi hneh taka tuilak enkawlna atan a hmang ang.</p>
           <p>(vi) WATSAN Committee chuan SDO, PHED be rawn chungin Public Water Point siam leh mimal tui connection a pe thei ang.</p>
           <p>(vii) Tui lakna hnar humhalhna leh tih hmasawnna atan hma thar (Scheme/Project) a la thei ang.</p>
           <p>(viii) WATSAN Committee chuan mimal emaw pawlho emaw tui chungchanga awm tha duh lo leh kawhmawh bawl thinte chhinchhiah bikin a zilhhau thin tur a ni. A țul dan azirin an chungah hremna a lek kawh thei ang.</p>
           <p>(ix) Siam that leh her rem mai theih chi reng reng chu WATSAN Committee tih tur a ni a, thil harsa bik leh thlak danglam ngaiah chuan PHED Maintenance team hnenah thlen tur a ni ang. Thil harsa bik siam ngai tih awmzia chu chhiatna leh harsatna lian tham tuihnar lamah emaw, tuizem leh tui tihthianghlimna hmunah emaw, pipeline-ah emaw a lo thlen palh chuan tihna a ni.</p>
           <p>(x) WATSAN Committee chuan PHED-in hun bituk a siam angin tuihnara tuihna tam lam a teh ziah tur a ni a, Register siamin fel takin a record thin ang.</p>
           <p>(xi) Eng emaw harsatna lian tham bik a lo thlen changin PHED aiawhte leh WATSAN Committee-te chu pheikhai rual takin hna an thawk ho thin ang.</p>
           <p>(xii) WATSAN Committee chuan SDO, PHED be rawn chungin an mi rawih tur leh hlawh tur zat a bituk thin ang. WATSAN Committee chuan an mi rawih a fel tawk loh chuan a ban thei ang. An mi rawihte hlawh hi Committee sum thawh chhuah leh Sawrkar tanpuina sum dawn ațanga pek tur a ni ang.</p>
           <p>(xiii) WATSAN Committee chuan Register Bu hran a siam ang a; chutah chuan an mi rawihte hnathawh, hlawh an pek dan leh pawisa hmanna dang an ziak thlap thin ang.</p>
           <p>(xiv) WATSAN Committee hian PHED thuneitute rem tihna tel lovin tui lak leh sem dan kalhmang duan fel sa duh dan dana tihdanglam leh her danglam phal a ni lo.</p>
            <p>(xv) WATSAN Committee chuan scheme thar a hlawhtlin theihna'n a thlawnin ram leh hmunhma a ruahman thin ang.</p>
           <p>(xvi) WATSAN Committee chuan Complaint Register a nei ang a, chutah chuan sawiselna thu dawn leh hma lak dan a chhinchhiah tur a ni. Format fel tak siamin chhiat tawh dan leh a rei zawngte a chhinchhiah bawk tur a ni.</p>
           <p>(xvii) WATSAN Committee chuan Electric Bill a pe ang.</p>
           <p>(xviii) Project thar ruahman leh hma thar lak tur ngaihtuah kawngah leh a awm sa tihlen kawngah Sawrkar thu chhuak mil zelin Committee-in hma a la ang.</p>
                </div>
              </div>
            </div>
        </section>
                <!-- ===== PAGE 5-NA TAN SECTION HRANG ===== -->
        <section class="page" id="page-5">
            <div class="content">
              <div class="item">
       <p class="office">(2) Invawn Thianghlim (Sanitation):</p>
       <div class="nihna">
           <p>(i) WATSAN Committee chuan invawn thianghlimna lama hmalakna leh ruahmanna siam kawngah mawhphurhna a la tur a ni a, hna kal lai enkawl leh vilpuitu a nih bakah khaw chhunga inthiarna,bawlhhlawh paihna leh tui luankawr hlawhtling taka enkawl kawngah mawh a phur ang.</p>
          <p>(ii) WATSAN Committee chuan invawn thianghlimna lama an khaw dinhmun engtik lai pawhin a thlithlai reng tur a ni.</p>
          <p>(iii) WATSAN Committee chuan invawn thianghlim kawnga mimal nun uluk, chhungkaw inzirtirna tha, tui in tur thianghlim, bawlhhlawh paihna mumal tak neih, zun leh ek thiarna tha leh tuichhe paih bona tha neihte a zirtirin a chawi sang tur a ni.</p>
          <p>(iv) Committee chuan Vantlang Inthiarna pawimawh ziate, chhung tin ten inthiarna neih a hlutzia te, Sikul leh Anganwadi-ah inthiarna neih a thatziate a sawi tamin mi thinlung hneh a tum tur a ni.</p>
          <p>(v) Faina kawnga khaw dinhmun chhinchhiahna (Indicator) PHED in a ruahman a nih chuan chu chu tehfungah hmangin khawtlang hriselna leh hmasawnna 'tehkhawngah' hman tur a ni.</p>
          <p>(vi) Thingtlang mite'n Fai leh Thianghlimna hi an nitin nunah bet tlat turin a zirtir ang.</p>
          <p>(vii) Hun bi nei, siam that ngai awm thin atan hmanraw tul angte WATSAN Committee chuan a ngaihtuah ang a, siam that ngaite chu a mi rawihte a siamtir thin ang.</p>
          <p>(viii) WATSAN Committee chuan Fai leh Thianghlimna kawnga an hmalakna tluang taka a kal theihna'n "chhiah lak dan tur" a ruahman thei ang a, chu chhiah lak khawm hmang chuan a inenkawl thei tur a ni.</p>
          <p>(ix) WATSAN Committee chuan mimal emaw pawlho emaw Fai leh Thianghlimna kawnga awm tha duh lo leh kawhmawh bawl thinte chhinchhiah bikin a zilhhau thin tur a ni. A tul dan azirin an chungah hremna a lek kawh thei ang.</p>
         <p>(x) Siam that leh her rem mai theih chi reng reng chu WATSAN Committee tih tur a ni a, thil harsa bik chu PHED Maintenance team-in a khawih thung ang. Chhiatna leh harsatna lian tham tih awmzia chu chhiatna lian tham avanga ek in chim te, leiminin a hnawl tih ang chi hi tihna a ni.</p>
           <p>(xi) Committee hmalak dan tur leh tih tur bituk awm tawh sa para 7 hnuaia clause (1) sub-clause (xi) atanga (xix)-a mi angte an ti ve nghal vek bawk ang.</p>
             </div>
           </div>
           </div>
        </section>
                <!-- ===== PAGE 6-NA TAN SECTION HRANG ===== -->
        <section class="page" id="page 6">
          <div class="content">
          <h4>8. WATSAN Committee hnena hlan chhawn tur hna tar lan</h4>
             <p>(1) Hna enkawl turin a huam chin tur chu a scheme-ina a huam chin ang kha a ni ang.</p>
             <p>(2) Hna enkawl zui atana hlan chhawn tur chu felfai takin hna thawh zawh tawh a ni tur a ni a, mumal vak lo leh harsatna inphum ru, a hnu lawka buaipui hrep ngai thil a awm tur a ni lo.</p>
          <h4>9. PHED Officer-te leh WATSAN Committee-te'n an thlir ho tur</h4>
             <p>(1) Hna enkawl chin tur inhlan chhawn hmain WATSAN Committee, chhawrtu aiawh leh PHED aiawhte'n an thlir hovin an sawi ho hmasa ang. Chutah chuan mi hrang hrang ngaihdante ngaihthlak a ni ang a, ziaka chhinchhiah vek tur a ni. Hna inhlanna lehkha hi Sub-Division leh Division Office/WATSAN Committee-ah an kawl ve thlap ang.</p>
             <p>(2) Hna hlan chhawn turin a huam chin, bungraw ken tel leh hna bung hrang hrangte chu ziak chhuakin an hnathawh leh tangkaina theuhte ziah lan tur a ni a, Committee aiawh leh Department aiawhte'n an sign hnuah copy khat theuh SDO Office-ah leh Division Office-ah an kawl tha khiau tur a ni.</p>
       <h4>10. Sawrkar hmanrua leh bungraw inhlan chhawn dan tur</h4>
              <p>(1) Hma lak zel dan tur ruahmanna siam bakah hna zawh tawh hnua sorkar bungrua hrang hrangte hman dan tur rel, enkawl zui dan tur chungchanga inkaihhruaina techiang leh felfai taka siam tur a ni. Hei hi WATSAN Committee aiawh leh Department lam aiawhte'n an sign ve ve hnuah WATSAN Committee leh Department lamin an kawl tha ang.</p>
              <p>(2) Department-in hna enkawl tura a mi chhawr mekte chu WATSAN Committee hian an duh chuan an ruai chhunzawm thei ang a, an nitin hnathawh dan tur rel fel pawh Committee kutah a awm nghal bawk ang. An chhawr zui duh lo a nih chuan mi thar an ruai thei thung ang a; an mi rawih zat tur leh an thiamna (skill) chungchang chu SDO, PHED leh WATSAN Committee-in an siam rem dun ang.</p>
         <h4 class="text 1">11. Hna enkawlna sum ruahman dan tur</h4>
              <p>(1) WATSAN Committee hnena sum pek reng reng chu Bank account-ah dah luh zel tur a ni.</p>
              <p>(2) PHE Department chuan hna thar thawhna tur leh hnathawh zawh tawh enkawlna atan a țul angin WATSAN Committee tanpuina sum a pe ang a, WATSAN Committee-in a bialtu SDO PHED puihnain hna thar thawhna tur leh hna thawh zawh tawh enkawlna tur sum mamawh a chhut chhuak ang a, chu chu dilna form format, Annexure-IV hmang hian Department-ah a thehlut thin tur a ni.</p>

          <h4>12. WATSAN Committee sum hnar</h4>
            <p>WATSAN Committee sum hnar awm theite chu hetiang hi a ni ang:</p>
            <p>(1) Sawrkar atanga tanpuina sum an hmuh apiang.</p>
            <p>(2) Village Council/WATSAN Committee hnena thawhlawm lut apiang.</p>
            <p>(3) Mi thilphal leh tlawmngai hnen ațanga an sum hmuhte.</p>
            <p>(4) Tui chhiah leh Sanitation chhiah chu para 7, clause (1)(v) & (2)(viii) sawi anga khawn tur.</p>
            <p>(5) State Sawrkarin a phalsak leh ruahmanna a siamsak atanga loan leh thil dang lut.</p>
            <p>(6) Kawng danga sum hmuh apiang.</p>
            </div>
        </section>
                        <!-- ===== PAGE 7-NA TAN SECTION HRANG ===== -->
        <section class="page" id="page 7">
          <div class="content">
            <h4>13. Hna thar/Hma thar lak dan tur</h4>
            <p>Thingtlang khua zawng zawng tana WATSAN Committee din a nih hnu leh an hnathawh dan tur ruahmanna fel tak siamsak an nih hnuah pawh State Sawrkar chuan khawtin tan hna thar leh hma thar a la chhunzawm zel dawn a; amaherawhchu a khaw neitu WATSAN Committee chuan tuihnar leh a chhehvel ram, tui lak leh Sanitation hna atana hma thar lakna tur huam chin ramte chu siam/rin fel emaw, a hnu lama sawi buai awm lo tura an chinfel hmasak vek a ngai thung tawh dawn a ni.</p>
            <p>Hna thar/Hma thar lak leh thawh chungchangah Sawrkar kaihhruaina siam ang dungzui zela kalpui tur a ni ang.</p>
            
            <h4>14. Sum enkawl dan tur</h4>
            <p>(1) Sum hmang thei tur chuan WATSAN Committee zawng zawngin Nationalised Bank-ah emaw, State Cooperative Bank-ah emaw, Mizoram Rural Bank-ah emaw Saving Account an hawng tur a ni a, Chairman leh Finance Secretary-te hmingin Joint Account hawn tur a ni.</p>
            <p>(2) Para 12-nain a sawi angin sum hmuh apiang chu a chunga clause (1) in a sawi ang hian sum hi dah luh hmasak phawt zel tur a ni.</p>
            <p>(3) Sum lut leh chhuak apiang Cash Book/Register-ah ziah luh zel tur a ni a, State Sawrkarin tul a tih chuan Register dang pawh hman tel a ni ang.</p>
            <p>(4) Sum lut leh chhuak apiang ziah luh dan mumal bik neia vawn thin tur a ni.</p>
            
            <h4 class="text 1">15. Bungrua chhinchhiah dan tur</h4>
            <p>Bungrua lut leh chhuak chhinchhiahna atan register bu hran hman tur a ni.</p>
            
            <h4 class="text 1">16. Sum endik dan tur</h4>
            <p>(1) WATSAN Committee bial enkawltu Executive Engineer, PHED chuan kum tinin sum endiktu tur a ruat ang a, chutah chuan PHE Department mi leh sa pawh an tel ve tur a ni.</p>
            <p>(2) Sum endiktute chuan an thil hmuh dan leh thil felhlel awmte thlengin WATSAN Committee hnenah an hlan vek tur a ni a, sawifiah leh hrilhfiah ngaite an tihfelpui thin ang. Sum endik chungchangah hian Sawrkar chuan engtik hunah pawh endik țul nia a hriat chuan a endik thei ang.</p>
            
            <h4 class="text 1">17. Inkaihhruaina dan siam chungchang</h4>
            <p>(1) State sawrkar chuan a hun lai mil zela inrelbawlna tha kalpui turin inkaihhruaina a siam thei ang.</p>
            <p>(2) WATSAN Committee emaw WATSAN Committee inchhunfin chuan kaihhruaina dinglaiin thuneihna leh tih tur a bituksak tawhte ațangin leh nitin khawsak dinhmun mil turin inkaihhruaina dan thar a siam thei ang.</p>
          </div>
        </section>
        
        <section class="page" id="page 8">
          <div class="content">
           <h4>18. Harsatna sutkian dan</h4>
           <p>Thil harsa emaw felhlel leh duhthusam lo eng pawh a awm chuan State Sawrkar hnenah thlen tur a ni a, Sawrkarin thu tawp a siam ang.</p>
          <div class="sd">
            <div class="s">
           <p>Sd/- C. LALREMSIAMA</p>
  <span>Secretary to the</span>
  <span>Government of Mizoram</span>
  <span>Public Health Engineering Department</span>
</div>
</div>
</div>
        </section>
        </div>
  
    <!-- ===== FOOTER HI A PAWNAH DAH RAWH ===== -->
    <footer>
        <button id="prev-btn" class="page-link">&laquo; Hmasa</button>
        <div id="page-indicator">1 / 8</div>
        <button id="next-btn" class="page-link">Dawt &raquo;</button>
    </footer>
    
      <script src="script.js"></script>

</body>
</html>